---
title: "504 Absolutely Essential Words"
date: 2021-10-18
tags: ["fikrin hayatı","girişimcilik","504 Absolutely Essential Words ","yusuf demirci","mobil uygulama"]
slug: "504-absolutely-essential-words-yusuf-demirci"
summary: Günlük hayatta en çok kullanılan 504 İngilizce kelime uygulaması.
author: "Abdullah Şahin"
cover:
    image: "504-absolutely-essential-words-yusuf-demirci.jpg"
    alt: "504 absolutely essential words yusuf demirci"
    # caption: "<text>"
    relative: true # To use relative path for cover image, used in hugo Page-bundles
showToc: true
TocOpen: false
draft: false
hidemeta: false
comments: false
description: "Günlük hayatta en çok kullanılan 504 İngilizce kelime uygulaması."
disableShare: false
disableHLJS: false
searchHidden: true
---

### Bize kendinizden bahsedebilir misiniz? Kimsiniz, ne yapıyorsunuz?

Yusuf Demirci, 27 yaşındayım, freelance iOS developer olarak çalışıyorum. Yaklaşık 4.5 senedir iOS geliştirme yapıyorum. Freelancing’den önce Almanya Münih’te bir firmada çalışıyordum. Ondan öncesinde {{< a_blank title="Martı" url="https://www.marti.tech/?ref=fikrinhayati" >}}’da, ve daha öncesinde ise Turkcell’de {{< a_blank title="YaaniMail" url="https://www.yaanimail.com/?ref=fikrinhayati" >}} projelerinde görev aldim. Boş zamanlarımda bildiklerimi {{< a_blank title="Twitter" url="https://twitter.com/demirciy7/?ref=fikrinhayati" >}} ve {{< a_blank title="Medium" url="https://demirciy.medium.com/?ref=fikrinhayati" >}} hesabımdan paylaşıyorum. Hobilerim her Türk erkeği gibi futbol, arabalar ve mesleğim :))

### Yazılıma nasıl başladınız?

Lise üç gibi artık hangi bölümü seçmem gerektiğini sorgularken karar verdim. O zamanlar bilgisayar ile çok haşır neşirdim. Sabahtan akşama kadar oyun oynardım. Mesleğimin de en çok sevdiğim şey üzerine olması gerektiğine karar verdim. En çok sevdiğim şeyi sorguladığımda ise önüme bilgisayar çıktı. Bu karar ile tercihimi bilgisayar mühendisliğinden yana kullandım. Lise sonda ise bir C# kitabindakı kodları çalıştırarak terminalde basit bir hesap makinesi yaptım. İlk yazılımım bu oldu. Üniversitede ise alan seçmem gerektiğine karar verdim. Mobilde kendi başıma bir ürün yapıp bunu insanların hizmetine sunabilmem benim mobili seçmemdeki en büyük etken oldu. Aynı zamanda o zamanlar, yani 2015 gibi, cep telefonları artık popülerliğini kanıtlamıştı. Mobilde gelecek olduğunu düşünerek Android geliştirmeye başladım. Akbank’da on ay çalıştıktan sonra sevdiğim bir abimin `iOS developer arıyoruz. Gel seni yetiştirelim` teklifini kabul ederek iOS dünyasına geçmiş oldum.

### Yazılım öğrenmek isteyenlere tavsiyeleriniz nelerdir?

Bu bir süreç ve sabır işi. Normal hayattaki düşünme tarzımızın dışına çıkıp farklı düşünmek gerekiyor. Bu farklı düşünce disiplinini elde etmek ise sabır istiyor. Bu yüzden belirli bir süre sabır gösterip çalışmak gerekiyor. Bu çalışma sonunda ödülümüz ise sektöre adım atıp güzel firmalarda güzel maaşlara çalışmak oluyor.

### Uygulamanızdan ve nasıl ortaya çıktığından bahsedebilir misiniz?

Uygulamam 504 Absolutely Essential Words kitabının uygulama hali. Bu kitapta günlük hayatta en çok kullanılan 504 İngilizce kelime, bunların anlamları ve örnek cümleleri var. İngilizce eğitimi aldığım zamanlar hocam bana bu kitabı çalışma kitabı olarak verdi ve çok hoşuma gitti. O zamanlar proje fikri arıyordum. Bu kitabın bir uygulaması neden olmasın dedim ve işe koyuldum.

### Uygulamayı kaç kişi ile birlikte geliştirdiniz ve görev dağılımı nasıldır?

Tek başıma geliştirdim. Zaten şu anda sadece iOS versiyonu var. Çok basit bir backend geliştirmesi gerekiyordu. Onu da ben yaptim.

### Uygulamanın geliştirilme sürecinde hangi araçları veya kütüphaneleri kullandınız ve nasıl bir süreç izlediniz?

iOS geliştirmesini {{< a_blank title="Xcode" url="https://developer.apple.com/xcode/?ref=fikrinhayati" >}}’da, backend geliştirmeyi ise {{< a_blank title="VS Code" url="https://code.visualstudio.com/?ref=fikrinhayati" >}}’da yaptım. Backend tarafında {{< a_blank title="NodeJS" url="https://nodejs.org/en/?ref=fikrinhayati" >}} kullanıldı. Önce ekranlar arası akışı çıkardım. Sonra bunları çok basit bir tasarıma döktüm. Çoğunlukla native component’ler kullandığım için tasarım konusunu oldukça basit tuttum.

### Uygulamayı geliştirirken ve tasarlarken karşılaştığınız zorluklar nelerdir ve bu zorlukları nasıl aştınız?

Günlük olarak bildirim gönderilmesi gerekiyordu. Bunun için bir backend job’u yazmam gerekiyordu ama backend bilgim yoktu. Basit bir şekilde NodeJS öğrenip bunun geliştirmesini yaptım.

### Uygulamanız aracılığı ile gelecekte hayata geçireceğiniz fikirleriniz için neler öğrendiniz? Edindiğiniz tecrübeler neler oldu?

Basit fikirlerin bile güzel sunumlarla ne kadar çok kişiye ulaşabileceğini gördüm. 

### Uygulamanız farklı ülkelerde yayınlanmakta mıdır? Ülkemize göre diğer ülkelerde gelir ve kullanıcı durumu nasıl?

Evet tüm dünyada yayınlanıyor. Kullanıcılarımın çoğu İran'dan. Hatta bi ara İran'da elektrik ve internet problemi olmuştu. O hafta aktif kullanıcı sayım yarıya düşmüştü. Gelir oranı ise globale eşit dağılmış vaziyette.

### Uygulamanızın masrafları nelerdir?

Şu Anda sadece sunucu masrafı var, o da aylık 15 dolar. İsteğe bağlı reklam verilebilir.

### Uygulamanızın gelir kaynakları nelerdir?

Şu versiyonda bir gelir kaynağı yok. Daha önce bağış alıyordum ve reklamlar gosteriliyordu. Bir sonraki versiyonda tekrar reklam entegre edeceğim. Ondan sonraki versiyonda ise haftalık ve aylık üyelik modeli getireceğim.

### Mobil uygulama pazarına giriş yapmak isteyenlere neler tavsiye edersiniz?

Hangi alanı seviyorlarsa onunla ilgilensinler. Mobil alanın hâlâ geleceği olduğunu düşünüyorum. Pazar ise çok büyük, bu yüzden yapacakları basit bir uygulama bile güzel bir sunum ile çok iyi kitlelere erişebilir.

### Son olarak bu yazıyı okuyanlara vereceğiniz beş tavsiyeniz neler olurdu?

Emin olduğunu bildikleri şeyden vaz geçmesinler, güzel şeyler zaman alır sabretmesini bilsinler, kalite odaklı olsunlar, çevresindeki kişileri eğitsinler ki çevrelerinin kalitesi artsın, çok çalışsınlar.

Uygulamayı {{< a_blank title="buradan" url="https://apps.apple.com/us/app/504-essential-english-words/id1452101398/?ref=fikrinhayati" >}} inceleyebilir ve indirebilirsiniz.

### Uygulamanın içerisinden ekran görüntüleri

{{< figure src="images/504-absolutely-essential-words-1.jpg" alt="504 Absolutely Essential Words Ekran Görüntüsü" width="250px" >}}

{{< figure src="images/504-absolutely-essential-words-2.jpg" alt="504 Absolutely Essential Words Ekran Görüntüsü" width="250px" >}}

{{< figure src="images/504-absolutely-essential-words-3.jpg" alt="504 Absolutely Essential Words Ekran Görüntüsü" width="250px" >}}

{{< figure src="images/504-absolutely-essential-words-4.jpg" alt="504 Absolutely Essential Words Ekran Görüntüsü" width="250px" >}}

{{< figure src="images/504-absolutely-essential-words-5.jpg" alt="504 Absolutely Essential Words Ekran Görüntüsü" width="250px" >}}

{{< figure src="images/504-absolutely-essential-words-6.jpg" alt="504 Absolutely Essential Words Ekran Görüntüsü" width="250px" >}}

{{< figure src="images/504-absolutely-essential-words-7.jpg" alt="504 Absolutely Essential Words Ekran Görüntüsü" width="250px" >}}

___
Herhangi bir sorunuz, geri bildiriminiz veya bir sonraki röportajın kiminle olmasını istediğinizi belirtmek için lütfen Twitter'dan bizimle paylaşmaktan çekinmeyin: **{{< a_blank title="@fikrinhayati" url="https://twitter.com/fikrinhayati" >}}**
___