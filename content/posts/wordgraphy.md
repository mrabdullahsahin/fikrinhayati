---
title: "Wordgraphy Uygulaması"
date: 2017-08-31
tags: ["fikrin hayatı","girişimcilik","wordgraphy","alper iskender","mobil uygulama"]
slug: "wordgraphy-uygulamasi-fikrin-hayati-roportaji-alper-iskender"
summary: Wordgraphy, harf grupları kuralıyla oyuncunun hamle seçeneklerini kısıtlayarak oyuncuyu alternatif kelimeler düşünmeye teşvik eden bir kelime oyunu.
author: "Abdullah Şahin"
showToc: true
TocOpen: false
draft: false
hidemeta: false
comments: false
description: "Wordgraphy, harf grupları kuralıyla oyuncunun hamle seçeneklerini kısıtlayarak oyuncuyu alternatif kelimeler düşünmeye teşvik eden bir kelime oyunu."
disableShare: false
disableHLJS: false
searchHidden: true
---

### Bize kendinden bahsedebilir misin? Kimsin, ne yapıyorsun?

Oyun tasarımcısıyım.
Akıllı telefonlar için oyun geliştiriyorum.
Uzun vadede pc ve konsollara da oyun geliştirmeyi planlıyorum.

### Fikrinizden bahsedebilir misiniz?

Wordgraphy, harf grupları kuralıyla oyuncunun hamle seçeneklerini kısıtlayarak oyuncuyu alternatif kelimeler düşünmeye teşvik eden bir kelime oyunu.


### Fikri kaç kişi ile birlikte geliştirdiniz ve kimler hangi pozisyonda yer aldı?

Tek başıma çalıştığımdan, müzikler hariç geri kalanı benim tarafımdan geliştirildi.
Oyunun müzikleri de Haim Mazar'ın eseri.

### Fikrin planını nasıl yaptınız, bitiş tarihlerini belirlerken nelere dikkat ettiniz? Bitiş tarihleri nelerdi?

Daha önce yaptığım iki kelime oyunundan sonra uzun süredir aklımda olan bir fikirdi.

O yüzden mayıs ayında oyunu yapmaya başladığımda sıfır noktasından başladığımı söylemek yanlış olur, ne yapılması gerektiği belliydi geriye sadece yapmak kalmıştı, bu da 3 ay sürdü.

### Fikrinizde görev takibi ve görev paylaşımı için hangi servisleri veya araçları kullandınız?

Evernote ve 2do elim kolum diyebilirim.

### Fikrin tasarım sürecinde hangi araçları/kütüphaneleri kullandınız ve nasıl bir süreç izlediniz?

Kağıt kalemle başlayan süreç, Sketch uygulaması ile devam etti.

Geliştirilme süreci boyunca ilk planlanandan daha farklı noktalara gittiğini söyleyebilirim tasarımın.

Test ederken teoride güzel duran fikirlerin, pratikte pek işlevsel olmadıklarını görebiliyorsunuz.

Buna göre de tasarımınızı zaman içinde geliştiriyorsunuz/değiştiriyorsunuz.

### Fikrin geliştirme sürecinde hangi araçları/kütüphaneleri kullandınız ve nasıl bir süreç izlediniz?

Wordgraphy Gamesalad ile geliştirildi.

Proje başlangıcında Gamemaker mı kullansam kararsızlığı yaşasam da, aynı kaliteyi ortaya koyarken bana kazandıracağı zaman sebebiyle Gamesalad'ı seçtim bu oyun için.

Şimdilik sonuçtan memnunum.

### Fikri geliştirirken ve tasarlarken karşılaştığınız en büyük zorluk ne oldu?

225 bölümün zorluk ayarlamaları.


### Bu fikir aracılığı ile gelecekte hayata geçireceğiniz fikirleriniz için neler öğrendiniz? Edindiğiniz tecrübeler neler oldu?

Kısa bir zaman aralığı içinde tek başına 225 bölümlük bir oyun yapmak pek iyi bir fikir değil gibi.

Bölümler rasgele de oluşturulabilirdi ama oyunun zorluğunun kontrolümde olmasını istediğimden tek tek ilgilenmem gerekti bölümlerle.

### Bu tarz projeler geliştirmek ve yer almak isteyen kişiler için neler tavsiye edersiniz?

Daima aklınıza gelen fikirleri hayata geçirmeye çalışın.

Tecrübe edinin.

### Fikrinizin sürecini adım adım özetleyebilir misiniz?

Eylül 2016 - Oyunla ilgili ilk notların alınmaya başlandığı tarih.

Mayıs 2017- Oyunu hayata geçirmeye karar verip, işe koyulmam.

10 Ağustos 2017 - Wordgraphy Appstore'da yayın hayatına başladı.

Uygulamayı [App Store'dan](https://itunes.apple.com/us/app/wordgraphy/id1231595810?mt=8) indirebilirsiniz.
