---
title: "Producter"
date: 2022-03-22
tags: ["fikrin hayatı","girişimcilik","Producter","SaaS"]
slug: "producter"
summary: Ürün liderliğindeki ekipler için ürün yönetimi aracı
author: "Abdullah Şahin"
cover:
    image: "producter.jpeg"
    alt: "Producter"
    # caption: "<text>"
    relative: true # To use relative path for cover image, used in hugo Page-bundles
showToc: true
TocOpen: false
draft: false
hidemeta: false
comments: false
description: "Ürün liderliğindeki ekipler için ürün yönetimi aracı"
disableShare: false
disableHLJS: false
searchHidden: true
---

### Bize kendinizden bahsedebilir misiniz? Kimsiniz, ne yapıyorsunuz?

Samet Özkale: Merhabalar, Producter’dan önce birçok startupa product ve product design alanlarında hizmet vererek çalıştım. İki farklı startup kurdum ve 15’ten fazla ürünün üretim aşamasından stratejilerinin belirlenmesine uçtan uca birçok kanadı deneyimleme şansı elde ettim. Şu anda ise global ürün yönetimi pazarında gördüğümüz boşluk ve değer önerimizin motivasyonuyla her gün Producter’ı bir sonraki aşamaya taşımak için çalışıyorum.

Merve Cankız Çoruh: Merhabalar, girişimcilikle yolum ilk kez üniversitenin ilk senesinde kesişti. New York’da bir AR startup’ında staj yapma fırsatı yakaladım ve bir teknoloji girişimi kurma hayalim orada başladı. Mezun olduktan sonra da iki farklı startup’da Product ve Marketing takımlarında rol oynadım. Şu an ise Product-Led Growth’u temele yayarak Producter’ın globalde fark yaratması için hızla ilerliyoruz.


### Producter'dan ve nasıl ortaya çıktığından bahsedebilir misiniz?

Bir SaaS startup fikri bulmak için Ikigai uyguladım ancak hayat siz planlar yaparken size kendi planlarını yaşatıyor olabiliyor. Ikigai'nin çıktısıyla o dönemde çalıştığımız startupta yaşadığımız sorun aynı dikeydeydi.
Ve Producter'ı taslak haline getirdikten sonra bu sorunu birlikte yaşadığım şu anki ortağım o zamanki takım arkadaşım Merve'yi davet ettim. Producter'ın yaşadığımız soruna çözüm olacak olması onu daha da heyecanlandırdı. Merve'nin marketing kanadındaki tecrübesini arkasına alan bir ürün insanı oluşu, benim tasarım geçmişine sahip bir ürün insanı olmam, masada büyümeyi kafasına takmış sağlam bir kurucu takım ortaya çıkardı diyebiliriz.

### Producter kaç kişilik bir ekipten oluşmaktadır ve görev dağılımı nasıldır?

Biz şu anda full-time ve part-time karışık olmak üzere 12 kişilik bir takımız. Tüm departmanların iç içe ve istedikleri ölçüde dahil olabilecekleri şeffaf bir yapıda Product, Growth ve Development olacak şekilde üç bacaklı bir ekip yapımız var.

### Producter ilk müşterisini nasıl elde etti?

Sürekli yazılı, görsel veya farklı stratejiye sahip içerik üretiyoruz ve bu içerikleri product management dikeyindeki topluluklara dağıtıyoruz. Bu sayede hedeflenmiş bir pazara içerik ile gittiğimizden daha kaliteli leadler toplama şansı buluyoruz.

### Producter'ın geliştirilme sürecinde hangi araçları/kütüphaneleri kullandınız ve nasıl bir süreç izlediniz?

Biz ön yüzde React, Redux ve Webpack kullanıyoruz. Arka tarafta ise Java, Springboot ve GraphQL var. Producter Google Cloud’da yatan ve App Engine’den beslenen bir tech stacke sahip diyebiliriz kısaca.

### Producter'ı geliştirirken ve tasarlarken karşılaştığınız zorluklar neler oldu ve bu zorlukları nasıl aştınız?

Global sahnede başarı yakalamak tamamıyla takımın kimlerden oluştuğuna bağlı. Bu nedenle dengesiz bir ekonomide çok büyük olmayan bir kaynakla Producter’ın global olan vizyonuna ilk günden inanacak yoldaşlar arıyoruz. Bu bizim en çok zaman ayırdığımız ve birçok görüşme yaptığımız süreçteki en önemli zorluk. Ancak sizinle birlikte inanan insanları gördükçe ve birlikte geliştirdikçe tüm bu zorluklar yerini “iyi ki” lere bırakıyor.

### Producter'ı büyütmek için ne tür pazarlama stratejileri uyguladınız? Uyguladığınız pazarlama stratejilerinden ne tür sonuçlar elde ettiniz?

Blog, Glossary veya Gated contentler üretiyoruz. Side bir listing projemiz Product Hunt’ta günün ürünü oldu. Her ay için bir pazarlama takvimi oluşturuyoruz ve hem bu topluluklarda hem de sosyal medyada bir alan inşa ediyoruz. Bunu düzenli ve sürdürülebilir kılmak içinse bir sürü şey denedik, yanıldık ancak siz ilerlemeye devam ettikçe süreçler sistemler de yerine oturuyor.

### Producter'ın gelir kaynakları nelerdir?

Producter aylık kullanıcı başı fiyatlandırılarak gelir elde bir SaaS aracı. Yazılım ürünü geliştiren şirketlerin süreçleri uçtan uca yönetebilecekleri ve hepsi bir arada olan bir ürün yönetimi platformu olduğundan normalde bir startupın 4-5 farklı araca ücret ödemesi gerekirken Producter bunu tek gider kalemine ve fiyat avantajı sağlayacak şekilde sağlıyor. Ek olarak yakın zamanda Türk şirketlerine özel ilk kampanyamızı duyuruyor olacağız.

### Producter’ı kurarken sahip olduğunuz deneyim ve tecrübenin yeterli olduğunu düşünüyor muydunuz?

Birçok startupla birlikte çalıştık. Bir önceki çalıştığımız şirkette ise beraberdik. Bunun getirdiği birçok avantaj oluyor. Bir çalışma mekanizması geliştirip onu sürdürülebilir kılabiliyorsunuz ya da daha kolay görev paylaşımı yapabiliyorsunuz. Birbirimizin güçlü veya eksik yanlarını biliyor olmak ve eksiklerimizi kapatmak adına paslaşmak çok keyifli.

### Yeni başlayan girişimcilere tavsiye edebileceğiniz öğrenme kaynakları nelerdir?

Medium’da bolca zaman geçirsinler. Bir numaralı sosyal mecraları orası olsun. Birçok farklı dikeyden profesyonel çeşitli konularda içerik üretiyorlar. Onları takip etmek gelişim sürecini özellikle ilk yıllarda oldukça hızlandıracak.

### Producter olarak gelecek hedefleriniz ve planlarınız nelerdir?

2022 bizim için hedeflerin yılı. İlk hedefimiz yeni Producter’ları takımımıza kazandırmak. Development, Growth ve Marketing alanlarında yeni takım arkadaşları arıyoruz.

İkinci hedef kullanıcı hacmimizi global ölçeğe daha da yaymak ve yıl sonunda en az 100 ödeyen müşterimizin olmasını amaçlıyoruz.

Global ürün yönetimi pazarında Producter’ın bilinirliğini artıracak Eventler, Ambassadorlar, İçerikler ise takvimde yerini aldı. (Ayrıca TR için özel bir ürün yönetimi konferansı yapabiliriz.)

Producter’ın global vizyon ve hedefi ise bugün satış denildiğinde akla gelen bir Salesforce var. Pazarlama dendiğinde akla gelen bir Hubspot var ya da tasarım dediğimizde Figma. Şu anda ürün yönetimi alanında akla gelen bir numara yok. Buradaki dinamikleri iyi biliyoruz ve ürün yönetimi pazarında ilk akla gelen olmak için çalışıyoruz.

___
Herhangi bir sorunuz, geri bildiriminiz veya bir sonraki röportajın kiminle olmasını istediğinizi belirtmek için lütfen Twitter'dan bizimle paylaşmaktan çekinmeyin: **{{< a_blank title="@fikrinhayati" url="https://twitter.com/fikrinhayati" >}}**
___