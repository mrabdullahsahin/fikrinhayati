---
title: "What Happened Today in History Uygulaması"
meta_title: ""
description: "Hayata geçirilmiş olan fikirlerin, projelerin ve uygulamaların geliştirilme süreçlerini girişimciler ile paylaşan projedir."
date: 2017-08-05
image: "/images/posts/what-happened-in-history-uygulamasi-fikrin-hayati-roportaji-yusuf-demirci.jpg"
categories: ["iOS"]
authors: ["Abdullah Sahin"]
tags:
  [
    "fikrin hayatı",
    "girişimcilik",
    "what happened today in history",
    "yusuf demirci",
    "mobil uygulama",
  ]
draft: false
---

##### Bize kendinden bahsedebilir misin? Kimsin, ne yapıyorsun?

Yusuf Demirci. Beykent Üniversitesi yazılım mühendisliği 4. sınıf öğrencisiyim.
1 yıl Akbank bünyesinde özel bir firmada Android yazdım.
Son 1 yıldır ise iGones Labs'de iOS geliştirmesi yapıyorum.

##### Fikrinizden bahsedebilir misiniz?

Projemin adı kısaca What, uzunca What Happened Today in History.
Belirli bir günde tarihte olan olayları gösteren bir uygulama.
Aynı zamanda hikayeler özelliği ile tarihi fotoğraflar da paylaşmaya başladık.

##### Fikri kaç kişi ile birlikte geliştirdiniz ve kimler hangi pozisyonda yer aldı?

Fikrimi tek başıma tasarlayıp geliştirdim. Kardeşim içerik girme işini üstlendi.
Ben is tasarımını yapıp uygulamada hayata geçiriyorum.

##### Fikrin planını nasıl yaptınız, bitiş tarihlerini belirlerken nelere dikkat ettiniz? Bitiş tarihleri nelerdi?

İlk önceliğim uygulamanın çalışabilir en küçük versiyonuyla mağazaya çıkmaktı.
Bu yüzden ilk versiyon için olabildiğince sade ve çalışabilir bir ürün düşündüm.
İlk tasarladığım ekran giriş ekranıydı. Aynı zamanda bu ekran kullanıcının en çok gezineceği ekrandı.

1. 30 Mayıs, Sketch'de ufak bir ana ekran tasarımı yaptım.
2. 15 Haziran, veritabanına olayları girmeye başladım.
3. 22 Haziran, uygulama en basit halinde sadece ana ekranda olayları gösteriyor ve yayınlanmaya hazır.
4. 1 Temmuz, appStore'da yayınladım.

##### Fikrinizde görev takibi ve görev paylaşımı için hangi servisleri veya araçları kullandınız?

Tek kişi çalıştığım için görev takibi kolay oldu.
Bunun için not uygulamasını kullandım. Mağazaya çıkmadan önce, 1. güncelleme, 2. güncelleme şeklinde yapılacakları gruplandırdım.

##### Fikrin tasarım sürecinde hangi araçları/kütüphaneleri kullandınız ve nasıl bir süreç izlediniz?

Tasarım sürecinde Sketch'i kullandım.

##### Fikrin geliştirme sürecinde hangi araçları/kütüphaneleri kullandınız ve nasıl bir süreç izlediniz?

iOS tarafında geliştirme için Xcode'u kullandım.

- SDWebImage: Resim cache'leme kütüphanesi.

##### Fikri geliştirirken ve tasarlarken karşılaştığınız en büyük zorluk ne oldu?

Tasarımının daha güzel gözükebilmesi için baya uğraştım. Sanırım bir tasarımcıya ihtiyacım var :)

##### Bu fikir aracılığı ile gelecekte hayata geçireceğiniz fikirleriniz için neler öğrendiniz? Edindiğiniz tecrübeler neler oldu?

Bundan sonraki fikirlerimin uygulamaya geçirilebilirliği çok basit olmalı.
Yani basit fikirler 1-2 haftalık geliştirme ile mağazaya çıkılabilecek fikirler önceliğim olacak.
Bir tasarımcı ve bir backend geliştiricinin olması projeyi çok daha güzel bir şeye dönüştürebilir.

##### Bu tarz projeler geliştirmek ve yer almak isteyen kişiler için neler tavsiye edersiniz?

İnsanlar kendilerini geliştirmek istiyorlarsa yapamam dedikleri işten başlamaları gerekiyor.

Uygulamaya [Product Hunt](https://www.producthunt.com/posts/what-happened-today-in-history) sayfasında upvote vererek destek olabilir. Aynı zamanda [App Store'dan](https://itunes.apple.com/us/app/what-happened-today-in-history/id1244529732?l=tr&mt=8) indirebilirsiniz.

---

Herhangi bir sorunuz, geri bildiriminiz veya bir sonraki röportajın kiminle olmasını istediğinizi belirtmek için lütfen Twitter'dan bizimle paylaşmaktan çekinmeyin: **[@fikrinhayati](https://twitter.com/fikrinhayati)**

---
