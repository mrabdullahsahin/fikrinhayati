---
title: "Fikrin Hayatı"
meta_title: ""
description: "Hayata geçirilmiş olan fikirlerin, projelerin ve uygulamaların geliştirilme süreçlerini girişimciler ile paylaşan projedir."
date: 2017-08-03
image: "/images/posts/fikrin-hayati-roportaji-abdullah-sahin.jpg"
categories: ["Web"]
authors: ["Abdullah Sahin"]
tags:
  [
    "fikrin hayatı",
    "c#",
    "visual basic",
    "hugo",
    "indie maker",
    "bootstrapping",
    "side hustle",
    "kullanıcı deneyimi",
    "figma",
    "cloudflare",
  ]
draft: false
---

##### Bize kendinizden bahsedebilir misiniz? Kimsiniz, ne yapıyorsunuz?

Merhaba Ben Abdullah Şahin. "Veri bilimi", "[indie maker](https://www.quora.com/What-is-an-indie-maker)", "[bootstrapping](https://www.investopedia.com/terms/b/bootstrap.asp)", "[side hustle](https://dictionary.cambridge.org/tr/s%C3%B6zl%C3%BCk/ingilizce/side-hustle)" ve "[kullanıcı deneyimi](https://sherpa.blog/sozluk/kullanici-deneyimi-ux-nedir)" dediğimiz kavramlar üzerine okuyan, araştıran ve ürünler geliştiremeye çalışan birisiyim.

##### Yazılıma nasıl başladınız?

Meslek lisesinin bilişim teknolojileri bölümünü okudum. Öyle olunca lise yıllarımda yazılım ile tanıştım. O zamanlar [Pascal](<https://en.wikipedia.org/wiki/Pascal_(programming_language)>), [Visual Basic](<https://en.wikipedia.org/wiki/Visual_Basic_(classic)>) ve [C#](<https://en.wikipedia.org/wiki/C_Sharp_(programming_language)>) üzerine çalışmalar yapıyordum. Tabii o yıllar internete erişimde çok kolay değildi öyle olunca gerek kitaplar gerekse okulda öğrendiklerim ve çevremde daha iyi bilenler aracılığı ile öğrenme sürecime devam ettim. O yıllar bol bol klon uygulamalar ve kendi problemleri çözerek ilerliyordum.

##### Yazılım öğrenmek isteyenlere tavsiyeleriniz nelerdir?

Yazılım dünyası aşçılık gibidir. Bir aşçı yemek yapmadan nasıl daha iyi yemek yapabileceğini deneyimleyemezse sizlerde yazılımı öğrenebilmek ve daha iyi olabilmek için bol bol kod yazmanız ve okumanız gerekmektedir. Yani harekete geçmek ve harekette kalmak bu dünyanın önemli anahtarlarındandır.

##### Fikrinizden ve nasıl ortaya çıktığından bahsedebilir misiniz?

Fikrin Hayatı, 2017 yılında üniversite arkadaşlarım ile Üniversite Otomasyonu adlı mobil uygulama geliştirirken, diğer geliştiricilerin kullandıkları hizmetleri ve nasıl bir süreç izlediklerini merak etmemden ortaya çıkmış bir projedir. Projede ki amacım, yazılım hizmeti geliştirmek isteyen, startup kurmak isteyen girişimcilere ve yazılımcılara yol gösterebilmek ve câmiada bulunan değerli proje sahipleri ile ropörtajlar gerçekleştirip onların tecrübe ve deneyimlerini diğer girişimcilere aktarabilmek. Bu konuda bir nebzede olsa katkım olabilirse ne mutlu bana.

##### Fikrin geliştirilme sürecinde hangi araçları/kütüphaneleri kullandınız ve nasıl bir süreç izlediniz?

Fikrimi geliştirirken [static site generator](https://www.sitepoint.com/static-site-generators/) dediğimiz teknolojilerden yararlandım. Proje tamamen açık kaynak kodlu olduğu için [github pages](https://pages.github.com/) üzerinde barındırmaktayım. İlk başta [docsify](https://docsify.js.org) teknolojisini kullandım. Fakat içeriği okuyucuya en iyi şekilde sunmam için çokta güzel bir deneyim sunmuyordu. Yani benim tarafımdan yapılmış yanlış bir seçimdi. Öyle olunca uzun bir süre diğer işlerden de dolayı projeye ara verdim. Daha sonra sektördeki static site generator teknolojilerinin gelişmesi ve çoğalması ile tekrar projeyi ayağa kaldırdım. Şu an [gohugo](https://gohugo.io/) teknolojisini kullanmaktayım. Mail sistemi için [Yandex 360](https://360.yandex.com/business)'ın ücretsiz bir şekilde sunmuş olduğu mail altyapısını kullanıyorum. Ek olarakta [Cloudflare](ttps://www.cloudflare.com/) kullanmaktayım. Cloudflare aynı zamanda siteye ne kadar ziyaretçi gelmiş tarzında bazı istatistiksel bilgilerde sunmaktadır. Burada domain hizmeti sağlayıcısında DNS adreslerini Cloudflare tarafına yönlendirmekteyim. Github Pages'in sunmuş olduğu custom domain hizmeti için kullanılan A kayıtlarınıda Cloudflare üzerinden yönlendirmekteyim. Mail için gerekli MX ve diğer kayıtlarıda Cloudflare üzerinde ayarlamaktayım. Sitede kullanmış olduğum kapak resimlerini [Figma](https://www.figma.com/) ile hazırlamaktayım. Tasarımlara buradan(link yakında) ulaşabilirsiniz.

##### Gohugo haricinde birçok statik site üretme teknolojisi varken, Neden Gohugo?

Piyasada bulunan birçok statik site üretme teknolojilerini kullandım. Bu teknolojilerin hepsi aynı yapıya sahip olmak beraber sadece sundukları bazı avantajlar mevcut. Burada gohugo'nun en sevdiğim özelliği herhangi bir ek paket yüklemeden siteyi direk ayağa kaldırabiliyor olmam. Sadece gohugo'yu bilgisayarıma kurmam yetiyor. Daha sonra proeyi hızlı bir şekilde ayağa kaldırabiliyorum. Bu muazzam bir hız ve zamandan tasarruf sağlıyor.

##### Fikrinizin masrafları nelerdir?

Projede sadece domain masrafım var. Sitenin barındırılma işlemini github üzerinde yaptığım için herhangi bir hosting ücreti ödememekteyim. Domain içinde 90₺ ödedim.

##### Fikrinizin gelir kaynakları nelerdir?

Projenin şu an için herhangi bir gelir kaynağı bulunmamaktadır. İlerleyen süreçte sponsorluk anlaşmaları ve diğer gelir yöntemlerini aktif etmek niyetlerim arasında yer almaktadır.

##### Son olarak bu yazıyı okuyanlara vereceğiniz beş tavsiyeniz neler olurdu?

- Herhangi bir şey yaparken bu yaptığınızın sizlere beş veya on yıl sonra dönüşü ne olacak bunu en iyi şekilde düşünün.
- Bir şey yapmadan önce sizden daha tecrübeli ve tecrübesi çok olmasa da insanlarla istişare edin daha sonra içinizde ölçüp, biçip ve tartıp kararınızı verin.
- Bir süreç hakkında ne kadar çok faydalı bilgiye sahip olursanız süreci o kadar iyi yönetebilirsiniz.
- Çalışmanız gerektiği zaman çalışmaz ve sorumluluklarınızı yerine getirmezseniz eğer ilerde bunun üç-beş katı daha fazla çalışmanız gerekecektir. Hazır zamanınız varken çalışın.
- Öğrendiklerinizi her daim paylaşın. Paylaşmak önemlidir.

---

Herhangi bir sorunuz, geri bildiriminiz veya bir sonraki röportajın kiminle olmasını istediğinizi belirtmek için lütfen Twitter'dan bizimle paylaşmaktan çekinmeyin: **[@fikrinhayati](https://twitter.com/fikrinhayati)**

---
